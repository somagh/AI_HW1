1

http://www.irna.ir/fa/News/82689032

به گزارش پایگاه خبری پلیس، سرهنگ احمد طاهری روز یکشنبه اظهارکرد: در پی کسب خبری مبنی بر اینکه قاچاقچیان قصد جا به جایی و توزیع مواد مخدر در مسیرهای ارتباطی دلگان را دارند، شناسایی و دستگیری آنان به صورت ویژه آغاز شد.
وی افزود: ماموران با انجام تحقیقات گسترده و پس از هماهنگی قضایی موفق به شناسایی خودروهای قاچاقچیان در یکی از مسیرهای ورودی شهرستان دلگان شده و دستور ایست صادر کردند.
وی ادامه داد: قاچاقچیان با بی توجهی به دستور ایست ماموران اقدام به فرار و تیراندازی به سمت آنان کردند که در حین تعقیب و گریز در نهایت سه خودروی سوداگران توسط ماموران متوقف و پنج قاچاقچی نیز دستگیر شدند.